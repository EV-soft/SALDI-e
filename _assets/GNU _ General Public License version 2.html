<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<!-- saved from url=(0039)http://www.saldi.dk/dok/GNU_GPL_v2.html -->
<html xmlns="http://www.w3.org/1999/xhtml" dir="ltr" xml:lang="en" lang="en"><head><meta http-equiv="Content-Type" content="text/html; charset=UTF-8">


<meta http-equiv="content-style-type" content="text/css">
<meta http-equiv="content-language" content="en">
<meta http-equiv="imagetoolbar" content="no">
<meta name="resource-type" content="document">
<meta name="distribution" content="global">
<meta name="keywords" content="">
<meta name="description" content="GNU General Public License">
<title>GNU • General Public License version 2</title>

</head>

<body id="phpbb" class="section-docs">

	<div id="page-body">

<!-- BEGIN DOCUMENT -->


<p>
This is an unofficial translation of the GNU General Public License
into danish. It was not published by the Free Software Foundation, and
does not legally state the distribution terms for software that uses the
GNU GPL--only the original English text of the GNU GPL does that (see: <a href="http://opensource.org/licenses/gpl-2.0.php">http://opensource.org/licenses/gpl-2.0.php</a>).
However, we hope that this translation will help danish speakers understand
the GNU GPL better.</p>

<p>Dette er en uofficiel dansk oversættelse af GNU General
Public License. Denne oversættelse er ikke offentliggjort af
Free Software Foundation og er ikke en juridisk beskrivelse af
forhold, der gør sig gældende for software distribueret under GNU GPL --
det er kun den originale engelske version af GNU GPL (se: <a href="http://opensource.org/licenses/gpl-2.0.php">http://opensource.org/licenses/gpl-2.0.php</a>).
Det er dog vores håb, at denne oversættelse vil hjælpe
dansktalende til at forstå GNU GPL bedre.</p>
<hr>
Oversættelse udført Christian Hansen <a href="http://olympusdkteam.dk/docs/da/chrsen%20at%20fundanemt%20dot%20com">&lt;chrsen@fundanemt.com&gt;</a>
<br>Senest ændret 20020716
<hr>

	<h1>Forord</h1>

	<div class="paragraph menu">
		<div class="inner"><span class="corners-top"><span></span></span>

		<div class="content">

<p>De fleste licenser på software har til formål at fjerne Deres ret til
 at dele softwaren med andre og ændre i det. I modsætning hertil har GNU
 General Public License til formål at garantere Deres ret til at dele og
 ændre frit software - for at sikre, at det pågældende software er 
tilgængeligt for alle brugere. Denne licens, General Public License, er 
gældende for størstedelen af Free Software Foundations software samt for
 ethvert andet program, hvis ophavsmænd ønsker at anvende licensen. (En 
del af Free Software Foundations programmer er i stedet omfattet af "The
 GNU Library General Public License".) De kan også anvende licensen til 
Deres programmer.</p>

<p>Vi taler om frit software - ikke gratis software. Dvs. vi taler om 
frihedsgraden, og ikke om prisen. Vores licenser, General Public 
Licenses, er udarbejdet med henblik på at sikre Deres frihed til at 
distribuere kopier af frit software (og evt. tage betaling for denne 
ydelse) og at sørge for, at De modtager den pågældende kildetekst eller 
kan få den, hvis De vil; at De kan ændre softwaren eller bruge dele af 
det til nye programmer; og at De er klar over, at De har disse 
rettigheder.</p>

<p>For at beskytte Deres rettigheder er vi nødt til at lave 
restriktioner, der forbyder andre at nægte Dem disse rettigheder eller 
kræve, at De afstår disse rettigheder. Disse restriktioner indebærer 
visse forpligtelser for Dem, hvis De distribuerer kopier af softwaren 
eller ændrer det.</p>

<p>Hvis De f.eks. distribuerer kopier af et sådant program, enten gratis
 eller mod gebyr, er De forpligtet til at give modtagere alle de 
rettigheder, som De selv har. De skal sikre, at også modtagerne får 
eller kan få fat på kildeteksten. Desuden er De forpligtet til, at vise 
modtagerne disse betingelser, så de også er bekendt med deres 
rettigheder.</p>

<p>Vi beskytter Deres rettigheder med en totrinsmodel: (1) vi tager 
ophavsret på softwaren og (2) vi tilbyder Dem denne licens, der giver 
Dem juridisk ret til at kopiere, distribuere og/eller ændre softwaren.</p>

<p>Desuden vil vi med henblik på at beskytte os selv og de enkelte 
softwareproducenter sikre os, at alle er bekendte med, at der ikke ydes 
nogen garanti på dette frie software. Hvis programmet er ændret af en 
anden og givet videre, vil vi have, at modtagerne skal vide, at deres 
version ikke er det originale program. Således undgår vi, at eventuelle 
problemer indarbejdet af andre ikke skader de oprindelige 
softwareproducenters ry.</p>

<p>Endelig er ethvert frit program under konstant trussel fra 
softwarepatenter. Vi ønsker at undgå faren for, at de, der videregiver 
et frit program, personligt udtager patentlicens, hvorved programmet 
faktisk bliver beskyttet af ophavsret. For at undgå dette har vi gjort 
det klart, at ethvert patent skal registreres til alles frie 
afbenyttelse eller slet ikke registreres.</p>

<p>Nedenfor følger de betingelser og vilkår, der gælder i forhold til at
 kopiere, distribuere og ændre software under General Public License.</p>

		</div>

		<span class="corners-bottom"><span></span></span></div>
	</div>
<br>
<div style="text-align: center;">
<b>GNU GENERAL PUBLIC LICENSE<br>BETINGELSER OG VILKÅR FOR KOPIERING, DISTRIBUTION OG ÆNDRING AF SOFTWARE</b></div>
<h2>0.</h2>

	<div class="paragraph">
		<div class="inner"><span class="corners-top"><span></span></span>

		<div class="content">
<p>Denne licens gælder for ethvert program eller andet værk, som ved 
siden af navnet på ophavsretindehaveren har en meddelelse om, at det 
pågældende produkt må distribueres under de gældende betingelser for 
denne General Public License. I det følgende henviser ordet "program" 
til ethvert sådant program eller værk, og et "Værk baseret på 
programmet" betegner enten programmet eller ethvert afledt værk i 
henhold til lovgivningen om ophavsret. Det betyder med andre ord et 
værk, der indeholder programmet eller en del af det, enten ordret eller 
ændret og/eller oversat til et andet sprog. (I det følgende omfattes 
oversættelser, uden begrænsninger, af termen "ændring".) Enhver 
licenstager tiltales som "De".</p>
<p>Aktiviteter ud over kopiering, distribution og ændring er ikke dækket
 af denne licens men falder uden for dens område. Der er ingen 
restriktioner på at køre programmet, og outputtet fra programmet er kun 
omfattet, hvis indholdet heraf udgør et værk baseret på programmet 
(uafhængigt af at være blevet lavet ved at køre programmet). Om dette er
 tilfældet, afhænger af, hvad programmet gør.</p>

		</div>

		<span class="corners-bottom"><span></span></span></div>
	</div>

<h2>1.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>De har ret til at kopiere og distribuere ordrette kopier af 
programmets kildetekst, således som De har modtaget den, i ethvert 
medium, under forudsætning af, at alle kopier tydeligt og på behørig vis
 forsynes med en passende ophavsretmeddelelse og garantifraskrivelse; at
 alle meddelelser, der refererer til denne licens og den manglende 
garanti, bibeholdes; og at en kopi af denne licens vedlægges, når De 
distribuerer programmet.</p>
<p>De har ret til at tage et gebyr for den fysiske handling at overføre 
en kopi, og De kan eventuelt tilbyde garantibeskyttelse mod et gebyr.</p>

		</div>

		<span class="corners-bottom"><span></span></span></div>
	</div>

<h2>2.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>De har ret til at ændre Deres kopi eller kopier, eller en hvilken som
 helst del deraf, hvorved der skabes et værk baseret på programmet, samt
 ret til at kopiere og distribuere sådanne ændringer eller værk i 
henhold til paragraf 1 ovenfor, forudsat De også opfylder følgende 
betingelser:<br>
</p>
    <ol style="list-style-type: lower-alpha;">
	<li>De er forpligtet til at sikre, at de ændrede filer har en tydelig 
meddelelse om, at De har foretaget ændringer i filerne samt datoen 
herfor.</li>
	<li>De er forpligtet til at sikre, at ethvert værk, som De distribuerer
 eller offentliggør, der helt eller delvis indeholder programmet, eller 
som er afledt af programmet eller dele heraf, skal registreres til alles
 frie afbenyttelse i henhold til denne licens.</li>
	<li>Hvis det ændrede program normalt læser kommandoer interaktivt, når 
det køres, skal De sikre, at der ved starten på programkørslen for 
interaktiv brug på den mest normale vis udskrives eller vises en 
meddelelse, som indeholder behørig ophavsretmeddelelse og 
garantifraskrivelse (eller alternativt tilkendegive, at De ønsker at 
tilbyde garanti) samt fortæller, at brugere har ret til 
videredistribuere programmet under disse betingelser. Desuden skal 
meddelelsen orientere brugeren om, hvordan en kopi af denne licens kan 
vises. (Undtagelse: Hvis selve Programmet er interaktivt, men ikke 
normalt printer en sådan besked, kræves det ikke, at Deres værk baseret 
på programmet printer den omtalte besked.)</li>
	</ol>
<br>	
<p>Disse krav er gældende for det ændrede værk i sin helhed. Hvis 
identificerbare sektioner af værket ikke er afledt af programmet, og 
hvis disse i sig selv med rimelighed kan anses for at være selvstændige 
og separate værker, så gælder denne licens og dens betingelser ikke for 
de sektioner, når De distribuerer dem som separate værker. Hvis De 
derimod distribuerer de samme sektioner som en del af et hele, der udgør
 et værk baseret på programmet, skal denne distribution være i 
overensstemmelse med licensens betingelser. De rettigheder, som licensen
 yder alle, udvides til det pågældende værk i sin helhed og gælder 
således for enhver del af værket, uanset ophavsmanden.</p>
<p>Det er således ikke vores hensigt med denne paragraf at påberåbe os 
rettigheder eller bestride Deres rettigheder til værker skrevet af Dem 
alene. Hensigten er derimod at udøve vores ret til at kontrollere 
distributionen af afledte værker eller kollektive værker baseret på 
programmet.</p>
<p>Hertil kommer, at forekomsten af et andet værk på et lagrings- eller 
distributionsmedium, der indeholder programmet eller et værk baseret på 
programmet, medfører ikke, at det andet værk omfattes af betingelserne 
for denne licens.</p>

		</div>

		<span class="corners-bottom"><span></span></span></div>
	</div>

<h2>3.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>De har ret til at kopiere og distribuere programmet (eller et værk 
baseret på programmet i henhold til paragraf 2) i objektkode eller i 
eksekverbar form i henhold til betingelserne i paragraf 1 og 2 under 
forudsætning af, at De også følger én af disse retningslinjer:</p>
    <ol style="list-style-type: lower-alpha;">
		<li>Programmet ledsages af den fuldstændige maskinlæsbare kildetekst, 
der skal distribueres under de anførte betingelser i paragraf 1 og 2 
ovenfor i et medium, der sædvanligvis bruges til udveksling af software;
 eller</li>
		<li>Programmet ledsages af et skriftligt tilbud - gældende i mindst 
tre år - om at give tredjemand den fuldstændige maskinlæsbare 
kildetekst, der skal distribueres under de anførte betingelser i 
paragraf 1 og 2 ovenfor i et medium, der sædvanligvis bruges til 
udveksling af software, mod et gebyr, der maksimalt dækker Deres 
omkostninger ved rent fysisk at udføre distributionen,; eller</li>
		<li>Programmet ledsages af den information, som De modtog vedrørende 
tilbuddet om at distribuere kildeteksten. (Dette alternativ gælder 
udelukkende for ukommerciel distribution, og kun hvis De har modtaget 
programmet i objektkode eller i eksekverbar form med et sådant tilbud i 
henhold til stykke b ovenfor.)</li>
	</ol>
	<br>
<p>Kildeteksten for et værk betyder den form af et givet værk, der 
foretrækkes som grundlag for at ændre det. For et eksekverbart værk 
betyder den fuldstændige kildetekst hele kildeteksten for alle de 
moduler, det indeholder, plus eventuelle tilhørende 
grænseflade-definitionsfiler plus de skripter, der anvendes til at 
kontrollere kompileringen og installeringen af det eksekverbare 
software. Helt undtagelsesvis behøver den kildetekst, der distribueres, 
dog ikke at indeholde noget, der normalt distribueres (enten i kildeform
 eller i binær form) sammen med de større komponenter i operativsystemet
 (compiler, kerneprogram, osv.), som det eksekverbare program køres på, 
medmindre den komponent selv ledsager det eksekverbare program.</p>
<p>Hvis distributionen af det eksekverbare program eller objektkoden 
foretages ved tilbud om adgang til at kopiere fra et angivet sted, 
regnes tilbud om tilsvarende adgang til at kopiere kildeteksten fra det 
samme sted som distribution af kildeteksten, også selv om tredjemand 
ikke er tvunget til at kopiere kildeteksten sammen med objektkoden.</p>

		</div>

		<span class="corners-bottom"><span></span></span></div>
	</div>

<h2>4.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>De har kun ret til at kopiere, ændre, udstede underlicenser for eller
 distribuere programmet som udtrykkeligt anført i de specifikke 
betingelser for licensen. Herudover er ethvert forsøg på at kopiere, 
ændre, udstede underlicenser for eller distribuere programmet ugyldigt 
og medfører automatisk ophør af Deres rettigheder i henhold til denne 
licens. På den anden side vil tredjemand, der måtte have modtaget kopier
 eller rettigheder fra Dem i henhold til denne licens, ikke miste sin 
licens så længe alle betingelser for licensen overholdes.</p>

		</div>

		<span class="corners-bottom"><span></span></span></div>
	</div>

<h2>5.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>De er ikke forpligtet til at acceptere denne licens, eftersom De ikke
 har skrevet under på den. De har dog ingen anden mulighed for at få 
tilladelse til at ændre eller distribuere programmet eller dets afledte 
værker, og de handlinger er forbudt ved lov, hvis De ikke accepterer 
denne licens. Ved at ændre eller distribuere programmet (eller et værk 
baseret på programmet) tilkendegiver De derfor Deres accept af licensen 
samt alle dens betingelser og vilkår for at kopiere, distribuere eller 
ændre programmet eller værker baseret på programmet.</p>

		</div>

		<span class="corners-bottom"><span></span></span></div>
	</div>

<h2>6.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>Hver gang De distribuerer programmet (eller et værk baseret på 
programmet), får modtageren automatisk licens fra den oprindelige 
licensgiver til at kopiere, distribuere eller ændre programmet i henhold
 til disse betingelser og vilkår. De har ikke ret til at pålægge 
modtagerne yderligere restriktioner i deres brug af de rettigheder, der 
herved ydes. De er ikke ansvarlig for at håndhæve tredjemands 
overholdelse af denne licens.</p>

		</div>

		<span class="corners-bottom"><span></span></span></div>
	</div>

<h2>7.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>Hvis De som følge af en retsafgørelse eller påstand om krænkelse af 
patentret eller af en hvilken som helst anden grund (ikke begrænset til 
patentudstedelse) påtvinges vilkår (det være sig ved retskendelse, 
kontrakt eller andet), der strider mod vilkårene for denne licens, er De
 ikke dermed fritaget for vilkårene for denne licens. Hvis De ikke kan 
distribuere programmet, således at De på samme tid opfylder Deres 
forpligtelser i henhold til denne licens og i overensstemmelse med andre
 relevante forpligtelser, følger det, at De ikke har tilladelse til at 
distribuere programmet overhovedet. Hvis f.eks. en patentlicens ikke 
ville tillade afgiftsfri videredistribution af programmet via alle dem, 
der modtager kopier direkte eller indirekte igennem Dem, ville den 
eneste måde, hvorpå De kunne overholde både patentlicensen og denne 
licens, at De fuldstændigt afholder Dem fra at distribuere programmet.</p>
<p>Dersom en del af denne paragraf erklæres ugyldig eller bliver umulig 
at håndhæve i en bestemt situation, er det hensigten, at resten af 
paragraffen skal finde anvendelse, ligesom det er hensigten, at 
paragraffen som helhed skal gælde i andre situationer.</p>
<p>Det er således ikke formålet med denne paragraf at tilskynde Dem til 
at krænke andre patenter eller ejendomskrav eller at bestride 
gyldigheden af sådanne krav. Denne paragraf har udelukkende til formål 
at beskytte integriteten af distributionssystemet for frit software, som
 er implementeret gennem offentlig licenspraksis. Der er mange 
mennesker, der har ydet store bidrag til det brede udvalg af software, 
der distribueres via dette system i tiltro til, at systemet anvendes 
konsekvent. Det er op til softwareproducenten/donoren at beslutte, om 
han eller hun er villig til at distribuere software via et andet system,
 og en licenstager har ikke ret til at påtvinge nogen et sådant valg.</p>
<p>Formålet med denne paragraf er at gøre det fuldstændigt klart, hvad konsekvensen af resten af denne licens menes at være.</p>

		</div>

		<span class="corners-bottom"><span></span></span></div>
	</div>

<h2>8.</h2>

	<div class="paragraph">
		<div class="inner"><span class="corners-top"><span></span></span>

		<div class="content">
<p>Hvis distributionen og/eller brugen af programmet er underlagt 
restriktioner i visse lande pga. enten patenter eller grænseflader, der 
er belagt med ophavsret, kan den oprindelige ophavsretindehaver, der har
 placeret programmet under denne licens, tilføje en udtrykkelig 
geografisk distributionsbegrænsning, der udelukker de pågældende lande, 
således at distribution kun er tilladt i eller imellem lande, der ikke 
på denne vis er udelukket. I tilfælde heraf inkorporerer denne licens en
 sådan begrænsning som om den var indarbejdet i selve licenstekstens 
ordlyd.</p>
 
		</div>

		<span class="corners-bottom"><span></span></span></div>
	</div>

	<h2>9.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>The Free Software Foundation offentliggør formodentligt reviderede 
og/eller nye versioner af sin General Public License fra tid til anden. 
Sådanne nye versioner vil udtrykke den samme grundlæggende tankegang som
 den nuværende version, men visse detaljer vil sikkert ændres for at 
tage højde for nye vinkler eller problemer.</p>
<p>Det er let at kende forskel på de forskellige versioner, idet de alle
 er tydeligt forsynet med et nummer. Hvis programmet specificerer et 
versionsnummer for denne licens som gældende for programmet, tillige med
 ordene "alle senere versioner", har De mulighed for at vælge, om De vil
 følge vilkår og betingelser for enten den version eller en anden senere
 version udgivet af The Free Software Foundation. Hvis programmet ikke 
specificerer et versionsnummer for denne licens, kan De vælge blandt 
samtlige versioner, der nogensinde er udgivet af The Free Software 
Foundation.</p>

		</div>

		<span class="corners-bottom"><span></span></span></div>
	</div>

<h2>10.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>Hvis De ønsker at inkorporere dele af programmet i andre frie 
programmer, der er underlagt andre distributionsbetingelser, foreslår 
vi, at De skriver til ophavsmanden og anmoder om tilladelse. Hvis det 
drejer sig om software, hvor ophavsretten tilhører The Free Software 
Foundation, bedes De skrive til The Free Software Foundation. Der er 
visse undtagelser. Vores afgørelse vil være baseret på to mål - at 
bevare den frie status for alle afledte værker af vores frie software og
 at fremme udvekslingen og genbrugen af software generelt.</p>

		</div>

		<span class="corners-bottom"><span></span></span></div>
	</div>
	<br>
	<div style="text-align: center;"><b>INGEN GARANTI</b></div>

<h2>11.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>IDET LICENSEN GIVER GRATIS BRUGSTILLADELSE PÅ PROGRAMMET, YDES DER 
INGEN GARANTI PÅ PROGRAMMET I DET OMFANG, DET ER TILLADT EFTER GÆLDENDE 
LOV. MEDMINDRE DET UDTRYKKELIGT MEDDELES SKRIFTLIGT, YDER 
OPHAVSRETINDEHAVERNE OG/ELLER ANDRE PARTER PROGRAMMET "SOM BESET" UDEN 
GARANTI AF NOGEN ART, DET VÆRE SIG UDTRYKTE ELLER UNDERFORSTÅEDE 
GARANTIER, HERUNDER, MEN IKKE BEGRÆNSET TIL, DE UNDERFORSTÅEDE GARANTIER
 VEDRØRENDE SALGBARHED OG SPECIFIK BRUGSEGNETHED. DEN FULDE RISIKO, HVAD
 ANGÅR PROGRAMMETS KVALITET OG FUNKTION, PÅHVILER DEM. SKULLE DET VISE 
SIG, AT PROGRAMMET ER DEFEKT, SKAL DE ERHOLDE UDGIFTERNE TIL AL 
NØDVENDIG SERVICE, REPARATION ELLER JUSTERING.</p>
 
		</div>

		<span class="corners-bottom"><span></span></span></div>
	</div>

<h2>12.</h2>

	<div class="paragraph">
		<div class="inner"><span class="corners-top"><span></span></span>

		<div class="content">

<p>UNDER INGEN OMSTÆNDIGHEDER - MEDMINDRE DET KRÆVES AF GÆLDENDE LOV 
ELLER ER SKRIFTLIGT AFTALT - SKAL EN OPHAVSRETINDEHAVER ELLER EN ANDEN 
PART, DER HAR TILLADELSE TIL AT ÆNDRE OG/ELLER DISTRIBUERE PROGRAMMET 
SÅLEDES SOM BESKREVET OVENFOR, VÆRE ERSTATNINGSANSVARLIG OVER FOR DEM 
VEDRØRENDE SKADER, HERUNDER GENERELLE, SPECIFIKKE OG TILFÆLDIGE SKADER 
SAMT FØLGESKADER I FORBINDELSE MED BRUG AF ELLER MANGLENDE BRUG AF 
PROGRAMMET (HERUNDER MEN IKKE BEGRÆNSET TIL TAB AF DATA ELLER DATA, DER 
ER BLEVET UNØJAGTIGE, ELLER TAB, DER ER PÅFØRT DEM ELLER TREDJEMAND, 
ELLER PROGRAMMETS MANGLENDE EVNE TIL AT KØRE SAMMEN MED ANDRE 
PROGRAMMER) SELV OM DEN PÅGÆLDENDE OPHAVSRETINDEHAVER ELLER ANDEN PART 
ER BLEVET OPLYST OM MULIGHEDEN FOR, AT SÅDANNE TAB KUNNE OPSTÅ.</p>
 
		</div>

		<span class="corners-bottom"><span></span></span></div>
	</div>

	<hr>
<div style="text-align: center;">
<b>HER SLUTTER BETINGELSER OG VILKÅR FOR GENERAL PUBLIC LICENSE</b></div>
<hr>
<div style="text-align: center;" class="copyright">GNU GENERAL PUBLIC LICENSE<br>Version 2, June 1991<br>Copyright © 1989, 1991 Free Software Foundation, Inc.<br>59 Temple Place, Suite 330, Boston, MA  02111-1307  USA</div>
<br>
	<div class="paragraph menu">
		<div class="inner"><span class="corners-top"><span></span></span>

		<a href="http://validator.w3.org/check?uri=referer"><img src="./GNU • General Public License version 2_files/valid-xhtml10-blue.png" alt="Valid XHTML 1.0 Strict" height="31" width="88"></a>
  		<span class="corners-bottom"><span></span></span></div>
		</div>

<!-- END DOCUMENT -->

</div>



</body></html>